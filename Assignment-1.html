<h1 style="color: green;">SUMATRA</h1>
 
<p>Sad smo bezbrižni, laki i nežni.</p>
<p>Pomislimo: kako su tihi, snežni</p>
<p>vrhovi Urala.</p>
<br>
<p>Rastuži li nas kakav bledi lik,</p>
<p>što ga izgubismo jedno veče,</p>
<p>znamo da, negde, neki potok,</p>
<p>mesto njega, rumeno teče!</p>
<br>
<p>Po jedna ljubav, jutro, u tuđini,</p>
<p>dušu nam uvija, sve tešnje,</p>
<p>beskrajnim mirom plavih mora,</p>
<p>iz kojih crvene zrna korala, kao,</p>
<p>iz zavičaja, trešnje.<p>
<br>
<p>Probudimo se noću i smešimo, drago,</p>
<p>na Mesec sa zapetim lukom.</p>
<p>I milujemo daleka brda</p>
<p>i ledene gore, blago, rukom</p>
<br>
 
<ul>
 
<li>Miloš Crnjanski</li>
 
<li>1920.</li>
 
</ul>